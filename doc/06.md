### Quali documenti bisogna presentare il giorno dell'appuntamento al SUI della Prefettura?

a)  Passaporto del richiedente e copia delle pagine con i dati anagrafici e il numero dello stesso. Copia delle pagine con i dati anagrafici e il numero del passaporto dei familiari da ricongiungere <br>
b)
1 marca da bollo da € 16,00, la stessa utilizzata per la compilazione
del md. SM (vedi quadro 22) + 1 marca da bollo da €16,00 per ogni
familiare per cui si chiede il ricongiungimento familiare;<br>
c) Originale e copia della carta di soggiorno o del permesso di soggiorno in
corso di validità, ovvero, permesso scaduto, accompagnato da ricevuta di
presentazione dell'istanza di rinnovo;<br>
d) Originale e copia del
codice fiscale del richiedente;<br>
e) Originale certificato di stato
famiglia del richiedente rilasciato dal Comune di
residenza con la dicitura "uso immigrazione"<br>
f) Originale certificato
stato di famiglia rilasciato dal Comune relativo alle persone che
abitano nell'alloggio ove dimoreranno i familiari ricongiunti rilasciato
dal Comune di residenza con la dicitura "uso immigrazione";<br> 
**g) PER L'ALLOGGIO**

- Originale e copia del contratto di locazione/comodato/compravendita di durata non inferiore a sei mesi a decorrere dalla data di presentazione della domanda;
- Originale e copia della ricevuta di registrazione e/o rinnovo contratto di
locazione;
- Originale (da esibire all'ufficio) e fotocopia del
certificato di idoneità abitativa e igienico-sanitaria, rilasciato dal
Comune per finalità di ricongiungimento familiare (vedi note informative
su questo documento). **ATTENZIONE**: in caso di ricongiungimento familiare
di figli minori, nell'alloggio dove dimoreranno deve necessariamente
abitare almeno uno dei genitori;
- Se il richiedente è ospite:
  - dichiarazione redatta dal titolare/i dell'appartamento su mod. "S2", attestante il consenso ad ospitare anche i ricongiunti;
  - fotocopia del documento d'identità del titolare/i dell'alloggio,
firmata dal medesimo/i e con indicazione del suo recapito telefonico;

*In caso di ricongiungimento familiare per un
solo minore di anni 14 qualora nell'alloggio non siano presente altri
minori di anni 14 il certificato idoneità abitativa e igienico sanitaria
può essere sostituito dal contratto di locazione/comodato/compravendita unitamente alla dichiarazione di ospitalità
del titolare/i dell'appartamento redatta su mod. "S1", oltre a fotocopia
del documento d'identità del dichiarante/i, firmata dal medesimo/i;*

**h) PER IL REDDITO DEI LAVORATORI DIPENDENTI portare in originale e fotocopia**

1. Certificazione Unica (C.U. ex C.U.D.) e relativa ricevuta di presentazione;
2. fotocopia del contratto di lavoro/lettera di assunzione (modulo C/Ass – Unilav);
3. ultime tre buste paga;
4. autocertificazione del datore di lavoro, redatta su modello "S3" con data non anteriore di mesi 1, da cui risulti l'attualità del rapporto di lavoro e la retribuzione mensile corrisposta;
5. fotocopia del documento d'identità del datore di lavoro, debitamente firmata dal medesimo;

**i) PER IL REDDITO DEI LAVORATORI DOMESTICI portare in originale e copia**

1. ultima dichiarazione dei redditi, ove posseduta, e relativa ricevuta di presentazione, 730/Unico in caso di reddito superiore agli 8.000 euro annui;
2. comunicazione di assunzione al Centro per l'Impiego o all'INPS;
3. ultimo bollettino di versamento dei contributi INPS, con attestazione dell'avvenuto pagamento;
4. autocertificazione del datore di lavoro, redatta su modello "S3", con data non anteriore di mesi 1 da cui risulti l'attualità del rapporto di lavoro e la retribuzione mensile corrisposta;
5. fotocopia del documento d'identità del datore di lavoro, debitamente firmata dal medesimo;

**l) PER IL REDDITO DEI TITOLARI DI DITTE INDIVIDUALI portare in
originale e copia**

1. visura camerale/certificato di iscrizione alla Camera di Commercio recente;
2. certificato di attribuzione P. IVA;
3. licenza comunale, ove prevista;
4. se l'attività è stata avviata da più di 1 anno, dichiarazione dei redditi (modello UNICO) con allegata ricevuta di presentazione telematica e bilancino, relativo all'anno in corso, che dovrà essere timbrato e sottoscritto dal professionista con allegata copia del documento di identità dello stesso, del tesserino d'iscrizione all'ordine o della visura camerale aggiornata inerente l'attività svolta;
5. se l'attività è stata avviata da meno di 1 anno, bilancino relativo all'anno in corso, che dovrà essere timbrato e sottoscritto dal professionista con allegata copia del documento di identità dello stesso, del tesserino d'iscrizione all'ordine o della visura camerale aggiornata inerente l'attività svolta;
6. tutte le fatture (acquisto e vendita) relative all’anno in corso;
7. durc certificato o copia modelli F24

n) PER IL REDDITO DEI SOCI LAVORATORI portare in originale e copia

1. visura camerale della cooperativa;
2. certificato di attribuzione P.IVA;
3. dichiarazione del presidente della cooperativa da cui risulti l'attualità del rapporto di lavoro;
4. dichiarazione dei redditi (modello UNICO), ove posseduto;
5. ultime tre buste paga; 
6. contratto di lavoro/lettera di assunzione (modulo C/Ass – Unilav);

**o) PER IL REDDITO DEI LIBERI PROFESSIONISTI portare in originale e
fotocopia** 

1. iscrizione all'albo del libero professionista;
2. se l'attività è stata avviata da più di 1 anno, dichiarazione dei redditi (modello UNICO) con allegata ricevuta di presentazione telematica e bilancino, relativo all'anno in corso, che dovrà essere timbrato e sottoscritto dal professionista con allegata copia del documento di identità dello stesso, del tesserino d'iscrizione all'ordine o della visura camerale aggiornata inerente l'attività svolta;
3. se l'attività è stata avviata da meno di 1 anno, bilancino, relativo all'anno in corso, che dovrà essere timbrato e sottoscritto dal professionista con allegata copia del documento di identità dello stesso, del tesserino d'iscrizione all'ordine o della visura camerale aggiornata inerente l'attività svolta;

p) Dichiarazione di impegno a sottoscrivere una polizza assicurativa sanitaria o altro titolo idoneo a garantire la copertura di tutti i rischi nel territorio nazionale, in favore dei genitori ultrasessantacinquenni.

**Lo Sportello Unico rilascerà il nulla osta solo nel caso in cui si presenti la documentazione completa. Prima di ritirare il nulla osta si consiglia di controllare che il nominativo e i dati del familiare siano stati scritti correttamente.**

---
<footer style="color:blue !important;">
<div id="about">
Questa <strong>versione ipertestuale</strong> della guida è stata creata da <a href="http://ondata.it/" target="_blank"><strong>onData</strong></a>, in occasione dell'hackathon <strong>#Services4MIgrants</strong> del progetto <a href="http://open4citizens.eu/" target="_blank"><strong>open4citizens</strong></a>.
</div>
<div id="licenza">
Quest'opera è distribuita con Licenza <a rel="license" href="http://creativecommons.org/licenses/by/4.0/">Creative Commons Attribuzione 4.0 Internazionale</a>.
</div>
</footer>